---
title: WCS Server
code: A5
---

**QGIS-Server** è in grado di funzionare com **server [WCS](https://it.wikipedia.org/wiki/Web_Coverage_Service){:target='_blank'}** e quindi in grado di fornire dati di natura raster in maniera analoga al servizio WFS.
In particolare il servizio WCS restituisce dati sotto forma di coverage cioè di dati territoriali che rappresentano fenomeni continui variabili nello spazio/tempo.

Come per il server WMS e WFS il servizio WCS ha bisogno di ricevere nella richiesta 3 parametri più uno specifico per QGIS-Server:
- **SERVICE**: indica il tipo di servizio che vogliamo, nel caso specifico questo sarà *'WCS'*
- **VERSION**: la versione dello standard con cui vogliamo che il server ci risponda,  nel caso di QGIS la versione disponibile è 1.1.1
- **REQUEST**: la richiesta cambia a seconda di cosa vogliamo che il server ci restituisca
  - ***GetCapabilities***, il server risponde indicandoci quali sono gli strati disponibili che può fornire con altre caratteristiche specifiche per il servizio;
  - ***DescribeCoverage***, il server ci risponde con una descrizione completa del layer raster richiesto;
  - ***GetCoverage***, il server ci risponde con un dato raster (coverage);
- **MAP**: `come per il server WMS e WFS`

## Come si attiva il server WCS su QGIS-Server

QGIS-Server come per il servizio WFS, non ha bisogno di nessuna configurazione specifica.
Dobbiamo andare a specificare quali layer del nostro progetto vogliamo rendere disponibili nel servizio.

Nella sezione *Sezione OWS* delle *Proprietà del progetto* troviamo la voce **Capacità WCS**

![Image]({{ "/assets/img/conf_wcs_layers.png" | relative_url }})

Alla voce sopra indicata troviamo solo i layer di tipo *raster*.

Spuntando il *checkbox pubblicato*, andremo a rendere disponibile il layer nel servizio WCS.
